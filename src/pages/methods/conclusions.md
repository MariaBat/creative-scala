## Συμπεράσματα

Σ' αυτό το κεφάλαιο μάθαμε πώς να γράφουμε τις δικές μας απλές μεθόδους και είδαμε πώς μπορούμε να χρησιμοποιήσουμε το μοντέλο της αντικατάστασης για την αξιολόγηση των μεθόδων.

Είδαμε ότι οι μέθοδοι μπορούν να εφαρμόσουν την διαδικασία της αφαίρεσης στις εκφράσεις, με τον ίδιο τρόπο όπως τα ονόματα και ότι μπορούν επίσης να γενικεύσουν εκφράσεις, επιτρέποντάς μας να ομαδοποιήσουμε εκφράσεις σχετικές μεταξύ τους κάτω από ένα όνομα.

Γράψαμε αρκετές ενδιαφέρουσες μεθόδους αλλά ακόμα έχουμε πολύ περισσότερο επαναλαμβανόμενο κώδικα από όσο θα θέλαμε (σκεφτείτε τις επαναλαμβανόμενες κλήσεις του `box` και του `circle` στις ασκήσεις).
Στο επόμενο κεφάλαιο, θα μάθουμε πώς μπορούμε να γενικεύουμε πάνω στον κώδικα χρησιμοποιώντας δομημένη αναδρομή (structural recursion) με φυσικούς αριθμούς.

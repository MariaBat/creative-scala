# Ξεκινώντας

Το πρώτο μας βήμα είναι να εγκαταστήσουμε το λογισμικό που χρειαζόμαστε για να δουλέψουμε με την Creative Scala. Επιλέξτε έναν από τους παρακάτω τρόπους:

1. Μπορείτε να δουλέψετε με έναν text editor και ένα τερματικό. *Προτείνουμε αυτόν τον τρόπο σε αυτούς που είναι εντελώς νέοι στον προγραμματισμό*.
2. Μπορείτε να δουλέψετε με το IntelliJ IDEA. Προτείνουμε αυτόν τον τρόπο σε αυτούς που έχουν συνηθίσει να χρησιμοποιούν ένα IDE ή δεν αισθάνονται άνετα χρησιμοποιώντας τερματικό.

Αν είστε έμπειρος προγραμματιστής και είστε ευχαριστημένος με το λογισμικό που χρησιμοποιείτε, κρατήστε το και προσαρμόστε τις οδηγίες που δίνονται παρακάτω όπως εσείς κρίνετε απαραίτητο.

Εάν όλα αυτά είναι καινούρια για εσάς, παρακάτω θα βρείτε περισσότερες διευκρινιστικές πληροφορίες.
